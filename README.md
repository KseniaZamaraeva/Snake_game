**КУРСОВА РОБОТА** з дисципліни: «Основи програмування та АМ» на тему: Розробка гри "Змійка"
_Завданням_ даної курсової роботи є аналіз та реалізація гри "Змійка" з використанням програмного забезпечення, графічного дизайну і концепції програмування ігор. Робота також ставить перед собою завдання вдосконалити навички алгоритмізації та логіки.

**ПОСТАНОВКА ЗАДАЧІ:**
Створити комп'ютерну гру "Змійка", яка є класичним прикладом аркадних ігор та вимагає від гравця стратегії, швидкості реакції та вміння прогнозувати наступні кроки.
Гравець буде керувати довгою, тонкою істотою, подібною до змії, яка рухається по площині, обмеженій стінками, уникаючи зіткнення з власним хвостом і краями ігрового поля. Щоразу, коли змія з’їдає шматок їжі, вона стає довшою, що поступово ускладнює гру.

За результатами отриманих знань і додатковому навчанню, вирішено реалізувати програму на мові програмування С++ в середовищі розробки Visual Studio.

У програмному продукті "Змійка" мають бути реалізовані:
1. Графічний інтерфейс:
   - гра повинна мати привабливий і зрозумілий інтерфейс;
   - має бути графічне відображення змійки, їжі (наприклад, яблука) і фону;
   - змійка повинна мати анімаційні ефекти, такі як рух, зміна напрямку;
   - інтерфейс користувача повинен містити меню та інструкцію.
2. Управління:
   - користувач повинен мати можливість керувати рухом змійки за допомогою клавіш;
   - управління має бути інтуїтивно зрозумілим і простим.
3. Логіка гри:
   - змійка повинна рухатися по полю, де вона може з'їдати їжу і збільшуватися;
   - гра повинна завершуватися, коли змійка врізається у саму себе або в стіну.
4. Меню і налаштування:
   - гра повинна мати початкове меню, де користувач може переглянути правила гри, почати гру або вийти з гри;

**АЛГОРИТМ ПРОГРАМНОГО ПРОДУКТУ:**
Після запуску програми користувачем відображається початковий екран гри зі стартовим меню. Стартове меню містить пункт «Почати гру», «Інструкція», «Вихід з гри».
Після вибору першого пункту в меню «Почати гру» гра починається. Змійка розташовується випадковим чином на полі. На полі також випадково розташовується їжа. Змійка рухається по полю, виконуючи команди користувача введені з клавіатури, змінює напрямок руху відповідно до введення і рухається у вибраному напрямку. Якщо змійка зіткнеться зі стіною або з собою, гра закінчується. При поїданні їжі змійка збільшується, і на полі з'являється нова їжа. Кожен раз, коли змійка з'їдає їжу, рахунок користувача збільшується. Кінцем гри може бути зіткнення змійки з стінкою або самою собою (тілом). По закінченню гри, гравець може побачити результат. Після цього користувач повертається до меню і має вибір варіанту меню.
Після вибору другого пункту меню «Інструкція» програма виводить інформацію для користувача з правилами гри. Користувач має змогу отримати інформацію про гру та інструкцію.
Після вибору третього пункту меню «Вийти з гри», програма закривається.

**ВИСНОВОК:**
У ході виконання роботи було проаналізовано та реалізовано гру "Змійка" з використанням сучасного програмного забезпечення і графічного інтерфейсу, що дозволило вдосконалити навички алгоритмізації та логіки. 
Основні завдання, поставлені на початку роботи, були успішно виконані
